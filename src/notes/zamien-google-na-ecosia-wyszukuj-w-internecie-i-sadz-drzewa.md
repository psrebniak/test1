---
title: "[🇵🇱] Zamień Google na Ecosia, wyszukuj w Internecie i sadź drzewa"
slug: zamien-google-na-ecosia-wyszukuj-w-internecie-i-sadz-drzewa
added: 2022-09-25 07:06
updated: 2022-09-25 07:06
tags: [eco, carbon, pl]
excerpt: Zasadziłem ponad 500 drzew korzystając z wyszukiawarki, tak jak zwykle korzystam.
note: publish
---

![Osoba sadząca drzewo](https://pinboard-uploads-production.operacdn.com/images/4c2e02ac-06cd-4760-9fab-7330b29a61e6/3cc22789-b492-465e-a9b3-05716621b0d3/b0565e80-4a61-420b-86d4-b57d67b711a8.jpeg)

> Search the web, plant a tree
> The Carbon Almanac is teaming up with Ecosia to make your online searching more powerful. Visit [www.thecarbonalmanac.org/search](http://www.thecarbonalmanac.org/search)
> to install a simple extension that plants a tree every time you do some web searches. It’s free. Just as fast and even easier than Google, but it makes a difference, every day. 143,000,000 trees planted as of 2021.
> The Carbon Almanac (p. 69).

# Hej,
Czytam książkę *["The Carbon Almanac"](https://thecarbonalmanac.org)* autorstwa Setha Godina i J. Thorna. Książka zbiera fakty odnośnie katastrofy klimatycznej i podaje realne i dostępne dla przeciętnego człowieka sposoby jak pomóc, zamiast popadać w katastrofizm i marazm.
Jednym z pomysłów na pozytwną zmianę odnośnie katastrofy klimatycznej, którą każdy może zrobić od razu jest wykorzystanie Internetu i zmiana wyszukiwarki Google na wyszukiwarkę czyniącą dobro, np. na wyszukiwarkę [Ecosia](https://www.ecosia.org/).

### Z grubsza rzecz biorąc, 

1. 45 wyszukiwań w wyszukiwarce Ecosia = zasadzone 1 drzewo.
2. 1 wyszukiwanie w wyszukiwarce Ecosia = usunięcie z atmosfery 0.5 kg CO2

# Jak Ecosia to robi?
Firmy, które są właścicielami wyszukiwarek internetowych (np. Google albo Bing) zarabiają na tym, że pokazują reklamy.

Za pokazywanie reklam płacą firmy, które potrzebują aby ich oferta była widoczna u osób czegoś szukających, np. 

1. gdy szukam suszarki do włosów, pojawi się reklama suszarki do włosów opłacona przez sklep internetowy sprzedający małe AGD
2. gdy szukam noclegu w Krakowie, pojawi się reklama konkretnego hotelu lub firmy, która pośredniczy w rezerwacji noclegów

Zyski z reklam zostają w firmie lub są wypłacane udziałowcom firmy.

Ecosia postępuje inaczej. Zyski firmy przeznacza na proces sadzenia drzew.

# Jak to wygląda u mnie?
1. W 2019 roku zmiana wyszukiwarki Google na Ecosia zajęła mi mniej niż 30 sekund.
2. Do wyglądu Ecosia przyzwyczaiłem się w kilka dni (korzystałem z Google prawie 20 lat). 
3. Od 2019 roku zrobiłem ~22 000 wyszukiwań w Ecosia, a to oznacza, że mogłem się przyczynić do posadzenia ~480 drzew.

Jak mało wysiłku mnie to kosztowało w stosunku do efektów!

![](https://pbs.twimg.com/media/FdV5rr_WYAAslE5?format=png&name=medium)

# Jak zacząć pomagać?
1. Sprawdź [www.thecarbonalmanac.org/search](www.thecarbonalmanac.org/search).
2. Pobierz rozszerzenie do przeglądarki lub ustaw Ecosia jako domyślną przeglądarkę w Ustawieniach.
3. Rób dobro codziennie.

Pozdrawiam,
Olek

PS Gdybyś potrzebowała / potrzebował pomocy z ustawieniem Ecosia na telefonie lub komputerze, proszę daj znać, chętnie pomogę 🙂


\#factsconnectionaction #thecarbonalmanac #itsnottoolate


Napisane w [Difree](https://www.getdifree.com/)